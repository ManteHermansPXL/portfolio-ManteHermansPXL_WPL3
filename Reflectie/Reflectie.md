# Reflectie

## Reflectie WPL 1

### Reflectie tijdens WPL1
* Reflectievragen X-factor:
    - Hoe ziet je X-factor er op dit moment al uit? Welke ervaringen heb je al? 
        Ik denk dat ik op de 4 vlakken van de X-factor nog niet zo sterk ben. Ik heb nog geen werkervaring in de wereld van IT dus vind ik het moeilijk om te bekijken welke vaardigheden ik al heb of niet. Ik denk wel dat mijn sterkste vlak multi- en disciplinariteit is.

    - Hoe zou je je X-factor kunnen vertalen naar de opleiding waarvoor je gekozen hebt? 
        Passie is een belangrijk deel van deze richting. Zoals een van de gastsprekers al had gezegd is dit iets waar je elke dag mee bezig moet zijn. Internationaal samenwerken is belangrijk omdat je vlot in het Engels moet kunnen communiceren. 

    - Hoe zou jij je X-factor verder kunnen ontwikkelen? 
        Beginnen met als stagiair werken, ervaring opdoen en zien op welke vlakken ik sterk ben en welke niet. Ik denk dat het vlak waar ik het meeste ga moeten op werken is ondernemend en innovatief zijn.

* Pop-sessie: autonomie- en verantwoordelijkheid:
   - Wat heb je bijgeleerd tijdens deze POP-sessie?
        Leren over de waarde van autonomie en hoe dit toegepast op in een werkomgeving + het ontwikkelen van verantwoordelijkheid.
   - Hoe kan je de leerstof uit deze sessie implementeren in je dagelijkse leven als systeem- en netwerkbeheerder?
        Afpsraken nakomen: zorgen dat een backlog tijdig opgelost geraakt (als er een backlog is)
        Meer autonoom worden: Bedenken wat de beste methode is om bepaalde issues aan te pakken.

* Gebruik de AIM-methode die je hebt geleerd tijdens de POP-sessie over reflecteren om hier te reflecteren over één van de opdrachten die je hebt gemaakt tijdens WPL1. Wat ging goed / Wat ging minder goed / Wat zijn de belangrijkste inzichten / Wie of wat verdient waardering?  
    Opdracht: computerbouwen
    Kernwaarden:
        Doelgericht
        Sociaal

    Kernkwaliteit: doelgericht - valkuil: obsessief
    Kernkwaliteit: sociaal - valkuil: overweldigend

    De opdracht van computerbouwen ging over het algemeen goed. Ik had sterke teamgenoten die goed voorbereid waren en ik was ook voorbereid. We waren als eerste groep klaar en hadden de de computer succesvol geassembleerd en al onze acties gedocumenteerd.

### Slotevaluatie
* Wat weet je al over de soort van job die je later wil uitoefenen?
    Ik wil al zeker iets in de wereld van IT doen, met voorkeur iets in networking. Ik weet dat deze job veel micromanagement bevat (veel maintenance) en dat het iets is waar je dag en nacht bezig mee moet zijn.
* Waarover zou je nog wel een gastseminarie willen tijdens WPL2?
    Een black-hat hacker, iemand die misschien in het verleden aan illegale hacking van websites heeft gedaan.
* Welk inzicht heeft WPL1 jou gebracht?
    Er zijn verschillende methodes om problemen aan te pakken. Je moet deze methodes evalueren en op korte tijd bekijken welke optie de meest geschikte is. Dit is hoe je het meest efficiënt kan werken.
* Wat hoop je in WPL2 te leren en ontdekken? Wat zijn je voornemens?
    Over het algemeen wil ik meer hard skills zien, iets theoretisch heb ik nooit problemen mee, ik hou van bijleren. Gastsprekers vind ik ook altijd interessant.

## Reflectie WPL 2

Ik heb heel wat installaties en configuraties gemaakt tijdens WPL2. Dit is de reflectie van alles wat ik heb gedaan voor dit vak, wat goed ging, en wat beter kon.

Waar ik persoonlijk tevreden over ben was mijn motivatie om moeilijke taken af te werken. Er waren veel situaties waarin ik niet echt snapte wat ik aan het doen was, omdat ik bezig was met software/service die we nog nooit in de les hadden gezien. Hierbij heb ik veel zelfstudie gedaan (officiële documentatie bekeken, youtube tutorials) om mijzelf te leren hoe ik deze service moest configureren. In meeste opdrachten kon ik dit tot een goed einde brengen.

Iets waar ik persoonlijk nog aan moet werken is om meer hulp te vragen. Zelfs met mijn motivatie raakte ik op bepaalde moeilijke taken vast (namelijk de FOG-server) waarbij ik zelfs met uren van troubleshooting het probleem niet kon oplossen. In dit geval had ik vroeger naar een lector moeten gaan en uitleg vragen over de werking van FOG.

Op vlak van communicatie en team-samenwerking ben ik tevreden. Ik had een sterk team voor dit vak, een die communicatief was en waar ik vragen aan kon stellen. 

Op vlak van beide technische en soft skills ben ik hard gegroeid tijdens dit vak. Vooral op technisch niveau. Door beide de inspanning die ik tijdens de schooluren besteed en de uren die ik heb besteed buiten de schooluren heb ik veel bijgeleerd.

## Reflectie WPL 3

Op mijn stage op de gemeente Bilzen-Hoeselt is het IT-team opgesplitst in 2 delen, helpdesk en projectwerking. Ik werkte voornamelijk aan projectwerking. Qua positieve punten die ik kan meenemen zal ik zeggen dat ik veel geduldiger ben geworden bij technische onderdelen, vooral bij troubleshooting, deze kunnen namelijk veel tijd in beslag nemen en ik botste vaak tegen complicaties die bij het originele probleem kwamen. Iets positief van de werksfeer is de redelijk relaxte of "laid-back" sfeer in het team. Er wordt niet veel werkdruk op ons gelegd, niet van de werkplekcoach of van het IT-team, wat het leerproces in de organisatie makkelijker voor mij maakte.

Dit betekende ook wel dat ik veel vragen moest stellen rond de werking van het netwerk, systemen en de applicaties die de gemeente gebruikt. In het begin had ik moeite met vragen te stellen met later op in WPL3 merkte ik dat ik al veel vragen stelde aan mijn werkplekcoach en aan het IT-team. Hoewel ik hierin ben gegroeid weet ik dat er nog veel groeiruimte is voor mij op dit vlak. Bij communiceren met personeel buiten het IT-team die minder kennis van IT hebben als mij heb ik nog moeite. Bijvoorbeeld bij het verzamelen van assets rond het gebouw had ik moeite om lokaal tot lokaal rond te gaan en een uitleg te geven van wat mijn bedoeling was.

Twee punten die ik voornamelijk zie als werkpunten voor mij in WPL4 zijn het constructief kunnen communiceren met mensen buiten het IT-team. Bijvoorbeeld als er een probleem is met een printer of een ander systeem in de dienst burgerzaken, wat een redelijk vaak voorkomende situatie is, moet ik fysiek daar naar toe gaan en mezelf en mijn intentie uitleggen, waar ik nog moeite mee heb. Ook bij het opstellen van het Copilot document, wat ging over de voorbereiding van een volledige implementatie van Copilot binnenin de organisatie, had ik een sterke technische basis gemaakt. Dit was goed, maar ik had moeite met later deze technische documentatie te transformeren naar een document wat user-friendly is voor mensen met een niet zo hoge kennis van IT. Hier had ik moeite mee maar ik heb uiteindelijk een document opgesteld wat alle pluspunten en minpunten van de implementatie duidelijk voorstelt voor de mensen die de implementatie zullen goedkeuren.

Als vooruitblik op WPL4 hoop ik nog om meer technische kennis op te doen, vooral op vlak van Microsoft 365 (Intune, Entra, Purview) aangezien ik hier wel een hoge interesse in heb. Ik hoop ook dat we meer inzicht kunnen krijgen in de al bestaande policies en compliance policies van de Intune omgeving. Ook hoop ik om mee te kunnen werken aan de configuratie van de nieuwe firewalls (Fortigate) in WPL4. 

